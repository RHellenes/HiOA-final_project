<h1>Problemet</h1>

<p>
	Kjenner du noen som har opplevd å være i en krisesituasjon der de ikke har fått noen som helst 
	informasjon eller oppfølging? “Hva skjer?” “Hvor er jeg trygg?” 
	“Hva kan jeg gjøre?” Dette er gjerne spørsmål som dukker opp om det oppstår en nødssituasjon. 
	Ved krisesituasjoner er gode råd dyre,  og det er vanskelig å finne relevant informasjon på en enkel måte. 
	Per dags dato finnes det ingen digital plattform for direkte krisevarsling i Norge.
	Dette ønsker vi i InfoLight å tilby en løsning på.
</p>
<ul>
	<li>Vanskelig å oppsøke relevant informasjon i krisesituasjoner</li>
	<li>Gammeldags varslingssystem i Norge</li>
	<li>Ingen digital plattform for krisevarsling i norge per i dag</li>
	<li>Dårlig informasjonsflyt ved kriser</li>
</ul>

<h2>Moderne samfunn</h2>

<p>
	I dagens samfunn har vi gode teknologiske løsninger på det meste, og den moderne borger nærmer seg mer 
	og mer en slags heldigital hverdag. Digitale løsninger er både praktiske og raske, 
	og forenkler livene våre på utallige måter. Det finnes apper for det aller meste og det finnes utallige 
	nyttige app-løsninger. Ved krisesituasjoner, derimot, er gode råd dyre.
</p>

<h2>Gammeldags løsning</h2>

<div class="blikkfang">
	I norge i dag brukes fremdeles tyfonanlegg og massemedia som hovedkilde til 
	varsling ved kriser. 
</div>

<p>
	Når du står midt i en nødsituasjon kan det være vanskelig å holde hodet klart. 
	Er det kaotiske tilstander rundt deg er det heller ikke sikkert du greier å navigere deg frem til 
	riktig informasjon på smarttelefonen din. I krisesituasjoner kan det godt hende at liv står på spill, 
	og da er tiden dyrbar. I norge i dag brukes fremdeles tyfonanlegg og massemedia som hovedkilde til 
	varsling ved kriser. 
	Konseptet er at “når alarmen går” må befolkningen oppsøke informasjon i radio og andre medier. 
	Med andre ord finnes det ingen digital løsning som formidler meldinger direkte til publikum per dags dato.
</p>

<h2>Informasjonsflyt</h2>

<p>
	Ved dårlig informasjonsflyt kan rykter oppstå og publikum bli feilinformert. 
	Enkelte kan også finne på å oppsøke situasjonene ut av nysgjerrighet, 
	når de egentlig burde holde avstand. Dette kan skape unødvendig merarbeid for både Politi og utrykningstjenester, 
	og tar bort dyrebar tid de egentlig burde brukt på å redde liv.
</p>

